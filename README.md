# Teach-Us
Aplicația web Teach Us este o platforma de meditații care facilitează asocierea dintre 
profesori și studenți pe baza unor preferințe. 

## Descriere
Teach Us este o platforma care permite înregistrarea profesorilor și studenților care în 
funcție de rol pot accesa diferite funcționalități.

Un utilizator care are rolul de profesor poate crea anunțuri prin care publică materiile la 
care dorește să țină meditații, acceptă sau respinge cereri trimise de studenți și vede lista sa de 
studenți asociați. Pentru o mai bună vizibilitate în pagina de profil proprie există afișat un pie 
chart prin care profesorul observă numărul de cereri acceptate, respinse și în așteptare. Profesorul 
poate opta la întâlniri online ce sunt ținute prin intermediul aplicației prin videoconferințe. Din 
pagina de profil a profesorului, acesta poate genera un link de întâlnire pentru a stabili link-ul de 
conexiune cu un student asociat pe care vor intra să susțină întâlnirea online. De asemenea, 
profesorul poate distribui videoclipuri și teme pe care studentul urmează să le realizeze, existând 
și posibilitatea marcării ca fiind terminate.

Un student poate vedea informații despre toți profesorii înregistrați, iar din această listă 
poate alege pe aceia pe care îi consideră potriviți. După ce profesorul îi acceptă cererea, acesta va 
apărea în lista lui personală de profesori și va putea vedea mai multe detalii personale ale 
profesorului cu ajutorul cărora îl va putea contacta. În același timp, un student poate filtra 
profesorii pentru a-i găsi mai ușor pe cei care îndeplinesc criteriile dorite, de exemplu: modul de 
susținere al meditației, materia la care necesită un profesor. Iar lista de profesori afișată va putea 
fi aranjată într-o altă ordine pentru a oferi o viziune mai clară atât studentului, cât și utilizatorului 
neînregistrat. Modurile după care se poate face sortarea sunt: sortare ascendentă sau descendentă 
în funcție de numele profesorului sau de rating. Ratingul se bazează pe review-urile oferite de 
studenți profesorilor și invers în urma unor meditații astfel încât atât listele de studenți, cât și cele 
de profesori pot fi sortate după criteriile menționate. 

Totodată, aplicația conține o hartă unde sunt prezentate locațiile tuturor profesorilor, 
astfel studenții pot să-i găsească pentru ședințele fizice pe profesorii care se află în zona lor. O 
altă caracteristică utilă a aplicației este posibilitatea utilizatorului de a vizualiza podiumul celor 
mai buni profesori din punct de vedere al ratingului în funcție de materia aleasă. 
Pe lângă paginile specifice unui rol, aplicația prezintă și funcționalități și pagini comune, 
precum pagina „About us” care prezintă în detaliu platforma. De asemenea, utilizatorul are mai 
multe opțiuni de înregistrare și logare, prin crearea unui cont prin metoda clasică (email și 
parolă) sau prin intermediul contului de Facebook sau Google. 

Pe lângă acestea, utilizatorul poate să aleagă să rămână conectat în aplicație prin selectarea opțiunii „Remember me”. 
Odată logat, utilizatorul are posibilitatea de a-și edita profilul și de a-l șterge în cazul în care vrea să 
părăsească platforma.

## Dezvoltare

[Management si antreprenoriat](https://github.com/postolache-andreea-miruna/ManagementDeProdusSiAntreprenoriat)

[Implementare SemanticTextSummarizer](https://github.com/postolache-andreea-miruna/SemanticTextSummarizer_ForTeachUs)

[UX-UI](https://github.com/postolache-andreea-miruna/UX-UI)
